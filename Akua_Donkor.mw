

'''Aku Donko''' (Nawoda  yɛ 1952) yɛ Ghana amanyoni  a ɔye Ghana Fredom Party (GFP) no hyehyɛfo.

== Abrabɔ mu nsɛm ==
Wɔ woo Donkor wɔ bosome a ɛtɔ mienu no mu wɔ afe 1952 mu. Ofirir Afigya Kwabre abatoɔ mpesuaso a ɛwɔ Asante mantam wɔ Ghana. Akua Donkor yɛ Okuafo. Wonim Donkor sɛ obi a onni nimdeɛ wɔ sukuu ko mu.

== Amanyɔsɛm ==
Wɔ too aba yii Awura Donkor sɛ Herman no assembly no ananmusifo. Eyi yɛ anamɔn a edi kan a ɛbeboa no ama no atumi adu boatae a esi n’ani so sɛ ɔbɛyɛ Ghana manpanyin daakye. Ɔhyɛɛ n’anisoade no mu kina wɔ afe 2012 mu, bere a ɔde nkrataa kogyaa abatoɔ so hwɛfo sɛ ɔpɛ sɛ ogyina  kwantenkorɔ ma wɔ to aba yi no sɛ Ghana manpanyin. Abatoɔ so hwɛfo no ampene ne nkrata no so. Nanso Akua Donko ne wɔn annyɛ adwen wɔ saa nsɛm no ho. Amanyɔkuo Ghana Freedom Party (GFP) a ne hyehyɛfo ne Akua Donkor no ti wɔ Kabu a ewɔ apuei mantam mu wɔ Ghana.  Da ɛtɔ so 22 wɔ bosome a edikan no mu, mfe 2016 no, Ogya tɔɔ Akua amanyɔkuo no ti a ɛwɔ Kabu no mu, nanso eyi ammu n’abam wɔ botae a ɔde asi n’ani so no.

Sesei, Akua Donkor de nhyehyɛi regu akwan mu na ama watumi abuei amanyɔkuo no ti wɔ amantan [[2016]] a ɛwɔ Ghana no nyinaa mu.

== Aporɔbɔ ne bohyɛ ==
Sɛ wɔ to aba ma ɔbeye ɔmanpanyin a, Akua Donkor hyɛɛ bɔ sɛ ɔbɛma adesua firi mmɔfrase kɔ si ntoaso sukuu nyinaa ayɛ kwa a sika tua biara mma mu. Akua Donkor san nso hyɛɛ bɔ sɛ, ɛyɛ ade a ɔbɛma toɔ a wotua wɔ nneɛma a wɔkra firi amanɔni no  akɔ suro yiyie paa. Sɛ  otumi bɛyɛ  ɔmanpanyin a, ɔbɛbɔ  ne ho mmɔden ayɛ nhyehɛi ama nnwumakuo a wontua toɔ bebree aba Tema mpɔtam. Okae sɛ, saa  bɔhyɛ yi nyinaa betumi aba mu eisane sɛ ɔman Ghana wɔ agodeɛ pii te sɛ sika kɔkɔɔ, kokoo, nkuto ne nkyene. Fangoo a yɛkra firi amanɔne no yɛ ade a ntease nnim esiane sɛ Ghana yɛ ɔman a ɔtɔn fangoo wo amanɔne. Muammar Gaddifi a ɔyɛ amanyɔni a Akua suasua kaa sɛ, Ghana ne Lybia betumi de asi wɔ fangoo nnwuma mu.

== Adesrɛde ==
Akua  Donkor de adesrɛde too Ghanafo nyinaa anim sɛ, wɔmmɔ mmɔden nyi ɔbaa sɛ ɔmanpyin efisɛ mmaa wɔ nimdeɛ ne nyansa a ebutumi aboa  ɔman no wɔ ne mpontunwuma ho.

== Mmɔguo ==
Wo da a ɛto so du wo bosome a ɛto so du, 2016 mu no, Abotuo so hwɛkuo a ɛwo Ghana de too dwa sɛ, Akua Donkor ne afoforo 12 a wo pɛ sɛ wogyina ma wo to aba ma yi won sɛ omanpyin no yɛ ade a won nkrataasem nko yiyie, ne saa nti ɛnyɛ ade a wɔn betumi agyina wɔ abatoɔ a na ɛreba  no mu. Ɔgye too mu sɛ ɛyɛ nokware sɛ ne nkrataa  a ɔhyehyɛɛ no yɛ ade a ankɔ yiyie. Ɔhyɛɛ n'akyidifo nkuran sɛ wɔnka wɔn koma nto wɔn yem esiane sɛ ɛyɛ ade a ɔde ntotoe reto akwan mu sɛnea bebiara bɛkɔ yiyie wɔ afe 2020 abatoɔ no mu ama won.{{Reflist}}
