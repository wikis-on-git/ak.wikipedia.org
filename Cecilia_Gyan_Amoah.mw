
'''Cicilia Gyan Amoah''' (wɔ woo no October da a ɛtɔ so 26, afe 1947) yɛ Ghanani amanyɔni ne mmarahyɛ baguni a ogyina hɔ maa Asutifi Atɔe abatoɔ mpɛsoa so firi afe 2000 mu kosii afe 2005, ɔyɛ kane aban ananmusini a na ɔwɔ [[Cuba]] ne Barbados. Ɔsan peree mmarahyɛ bagua aba no wɔ Asutifi Atɔe mpɛsoa, faako a ne kunu a w’anya ne baabi ko no dikan gyinae de pree mmarahyɛ bagua agua no.

== Nnwuma ==
Odii Nkunim wɔ Asutifi Atɔe mpesoa so mmarahyɛ bagua abatoɔ a ɛkɔɔ so wɔ afe 2000 mu no wɔ amanyokuo New Partriotic Party (N PP) din mu, na nea ɔte so no ne Alhaji Collins Dauda a na ogyina wɔ amanyɔkuo National Democratic Congress (N D C) din mu.

Amoah yɛ kane mmarahyɛ baguani a ogyina ho ma Asutifi Atɔe abatoɔ mpɛsoa so firi January afe 2001 kosii Jnauray da a edikan, afe 2005 mu. Eyi bae bre a na ne kunu a na ogyinaa wɔ saa mpesoa no so no wui wo afe 2000 mu. Odii nkuguo wɔ afe 2004 mu bre a ɔne Thomas Broni a ɔyɛ Suafo a ɔwhɛ afisɛm so abediakyire sii akan wɔ amanyokuo abatoɔ mu no. ɔbɛyɛɛ ɔbaa mmarahyɛ baguani wɔ amanyɔkuo NPP mu a wɔtoo aba de yii no firii so.

Ɔsan nso soom sɛ aban ananmusini a ɔwɔ Cuba, na akyire sɛ aban ananmusini a ɔwɔ Barbados. Wɔ June da a etɔ 13, afe 2015 mu no, Amoah dii nkunim wɔ amnyɔkuo abatoɔ a ɛkɔɔ so no mu maa no nyaa akwanya sɛ obesi mmarahyɛ bagua abatoɔ akan wɔ 2016 mu no wɔ n’amanyɔkuo NPP din mu. Nanso, ne kunu a wanya ne baabi kɔ no abusuani baako (ne wɔfase) ampene so sɛ ɔbɛkɔ so asi akan, ne anti ete saa ne se na ose Collins Dauda a ɔne no kosi akan yɛ obi a ne tirim wo sum. Amoa de suboɔ bɔɔ ɔperetiafo amnyɔkuo no wɔde ahunaahuna ne ɛba ɔne ne nkrorofo so, ɔbɔɔ no soboɔ sɛ w’asoma nnipa bɔnefo bi wonnim wɔn ama w’abeposa NPP nnipa a na wɔhwɛ abatoɔ no so, na saa nnipa bɔnefo seisei nneɛma pii a emu bi kar ne dadepɔnko.

== Nkekaho ==
{{Reflist|30em}}
