{{Dialect|}}

{{Infobox officeholder|name=Rebecca Akufo-Addo|alma_mater=|education=[[Wesley Grammar School]]|known_for=Rebecca Akufo-Addo Foundation|height=|image_size=|term_end=|term<!--_start-->=7 January 2017|term_label=Assumed role|awards=|website=|occupation=|parents=[[Jacob Hackenburg Griffiths-Randolph]] (father)<br/> Frances Phillipina Griffiths-Randolph (mother)|office=[[First Lady of Ghana]]|children=5|spouse=[[Nana Akufo-Addo]]|nationality=[[Ghanaian nationality law|Ghanaian]]|citizenship=|birth_place=|birth_date={{birth date and age|mf=yes|1951|3|12}}|successor=|president=[[Nana Akufo-Addo]]|predecessor=[[Lordina Mahama]]|image=First Lady Melania Trump's Visit to Africa (43267916670) (cropped).jpg|birth_name=Rebecca Naa Okaikor Griffiths-Randolph}}'''Rebecca Naa Okaikor Akufo-Addo''' (a ne fie din de '''Griffiths-Randolph''' a ɔwoo no 1951) no yɛ [[Ghana]]nin titire a ɔyɛ seisei Ɔmanpanin Nana Nana Akufo-Addo, Ghana ahosodie a ɛtɔ so num manpanin yere.

== Abrabɔ Ahyɛaseɛ ==
Akufo-Addo hyɛɛ nadesua ase wɔ Achimota School mfitiase sukuu mu. Ɔwiee Wesley Grammar School a ɛwɔ Dansoman, Ghana nkran mantam mu ha. Nawofoɔ ne asɛmdinin Jacob Hackenburg Griffiths-Randolph a na ɔyɛ ɔkyeamenhene wɔ Ghana ahosodie a ɛtɔ so miɛnsa no mmarahyɛ badwamu ɛnale Frances Phillipina Griffiths-Randolph (a nefiedin de Mann).

== Adwumayɔ ==
Rebecca Akufo-Addo toaa nadesua so wɔ Government Secretarial School ma ɔyɛɛ ɔtwerɛfoɔ. Ɔyɛɛ adwuma wɔ Merchant Bank wɔ Ghana ha, na akyire no ɔkɔɔ aburokyire UK. Ɛno akyi no ɔyɛɛ mmara twerɛfoɔ maa Clifford Chance/Ashurst Morris Crispall, a wɔyɛ amanhodoɔ mmaradwuma a ɛwɔ United Kingdom hɔ.

== N'afisɛm ==
Ɔwoo Rebecca Akufo-Addo Ɔbɛnem 12, 1951. Ɔyɛ ahyɛasenin ne titenanin ma Infanta Malaria Prevention Foundation a wɔtee no 2005 sɛ wɔdereboa ɔman nhyehyɛeɛ a ɛrebrɛ motafowa ne mmɔfra atridii yadeɛ ase. Rebecca ne  Nana Addo Dankwa Akufo-Addo aware mfeɛ 22. Afe 2017 na wɔdii wɔn mfe aduonu awareɛ [[afahyɛ]]. Wɔwɔ mmabaa enum ne nananom enum.

Wɔsii Rebecca Akufo-Addo nkɔsoɔhemaa wɔ Adamanmu wɔ Ɔsanaa Afe 2019 berɛ a na wɔredi wɔn Asafotufiami afahyɛ a ɛtɔ so 82 no. Ne nkodwadin de Naana Ode Opeor Kabukie I.

Akufo-Addo yɛ Accra Ridge Church asɔreba na ɔyɛ ɔkyitaanin ma Infanta Malaria tuwohoakyɛ kuo a wɔn botaeɛ ne sɛ ɔbɛsi mmɔfra atridii yadeɛ ano kwan.

== Rebecca Akufo-Addo Foundation ==
Ɔtee Rebecca Akufo-Addo Foundation Afe 2017 a ɔde bɛboa aban nnwuma.wɔ mmaa ne mmɔfra ho. Afe 2017 Rebecca Foundation ne Licang District Experimental School a ɛwɔ Qindao wɔ China no hyehyɛɛ nkrataa a ɛbɛma wɔn sukuufoɔ edu akɔ wɔn yɔnko manmu afe biara. Wei yɛ nhyehyɛe a wɔpɛɛ sɛ wɔde bɛhyɛ aman mienu yi mu asuafoɔ no akansie, adesua ne amamerɛ mu kena.

Ahineme 2018 mu no, Rebecca Foundation hyɛɛ adwuma a ɔtoo din "Sua akenkan na kekan fa sua adeɛ." Wei yɛ deɛ ɛbɛma mmɔfra ani agye akenkan ho. Dwumadie no botaɛ bi ne sɛ wɔbɛsi akenkanbea bebree wɔ ɔman no mu, na wɔde nhyɛhyɛe ahodoɔ a ɛbɛma akenkan ne adesua ayɛ mmɔfra akɔnnɔ.

Obubuo afe 2018 mu na wɔpaa dwumadie bi a wɔtoo din "Efirisɛ mepɛ sɛ me yɛ" ho ntoma. Dwumadie no bɛboa sɛ onnibie mmaayewa sukuukɔ bɛkɔ so.na afei wɔn a wɔannwie sukuu nso aboa wɔn adwumasua.

Afe 2019 mu no Foundation no sii Pediatric and Intensive Care Unit (PICU) wɔ.Korle Bu Teaching Hospital. Ɔpɛpɔn  wɔ 2019 no mu nso na ɔdaa "Free to Shine" adi. Ne botaɛ ne sɛ ɛbɛsi AIDS yadeɛ a ɛna de ma ɔba awoɔ mu no kwan, sɛdeɛ Organization of African First Ladies Against HIV and AIDS (OAFLA) ahyehyɛ no.

Ayɛwohomumɔ 2019 mu no Foundation no kyɛɛ ayaresahyɛn nsia maa ayaresabea ahodoɔ a ɛbɛpagya yarehwɛ mu. Wɔn "Save the Child, Save the Mother" dwumadie no sii Baby Care Unit (MBU) ne Pediatric Intensive Care Unit (PICU) wɔ Komfo Anokye Teaching Hospital. Wɔn a wɔboaa Foundation no ne Multimedia Group, Komfo Anokye Teaching Hospital, Manhyia Palace ne Government of Japan. Saa dwumadie yi botaɛ ne sɛ ɛbɛte ɛna ne ɔba wuo awoɔ mu.

Ɛbɔ 2019 mu no ɔde adesrɛ a ɔde repɛ mmaa nkɔsoɔ too United Nation General Assembly anim. Ɔhwehwɛɛ sɛ ɛbɛboa mmaa ama wɔatumi ahwɛ wɔn fie ne wɔn mpɔtam yie. Na ɛyɛ nkyɛn dwumadie a Organization of African First Ladies for Development (OAFLAD) yɔɔɛ a wɔtoo din sɛ “Renewing commitment towards enhancing gender equality and women’s empowerment in Africa”

Ɔpɛpɔn 2020 yi mu na Foundation no Terema Women Empowerment Initiative dwumadie ne National Board for Small Scale Industries tetee mmaa saminayɔ mu. Ɔgyefuo 2020 no Rebecca Foundation de nnuane a ɛsom sika GHS15,000 faa Enhancing the Youth through Education and Health (EYEH) "Soup Kitchen" dwumadie so maa mmɔfra a wɔte Accra mmɔnten so. Oforisuo saa afe 2020 yi ara mu no Foundation nam ne 'Relief Boxes Challenge' kyekyɛɛ adom-nnoɔma maa SOS Children's Village. Saa nhyehyɛeɛ yi boaa Ghana aban aduanekyɛ a ɔde faa akuo so maa amanfoɔ korona fietena berɛ no.

== Nhwehwɛmu ==
{{Reflist|2}}

== Nkekahoɔ ==

* [http://www.modernghana.com/news/157727/1/becky-akufo-addo-revealed.html Rebecca "Becky" Akufo-Addo Revealed]
* [http://therebeccafoundationgh.org/ The Rebecca Foundation]
