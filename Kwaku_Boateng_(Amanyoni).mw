'''Kwaku Boateng''' (1926- May 2006) yɛ kane Ghanani mmaranimfo, amanyɔni, asɛmpatrɛwfo ne soafo a ɔhwɛ asoafo so. 

== Ne mmɔfrase ne Mhomasua ==
'''O'''panyin Acheampong ne maame Anima Acheampong a wofiri Old Tafo a ɛwɔ Akyem Aboakwa na wɔ woo Boateng.  Ɔhyɛɛ sukuu ase wɔ Old Tafo Primary School na ɔtoaa so kɔɔ suapɔn sukuu a ɛne Begoro Secondary School. Onyaa akwanya wuraa mfantsip School a ɛwɔ Cape Coast  wɔ afe 1941 na ɔhyɛɛ hɔ kosii afe 1944 bre a woyii no firii hɔ de no kɔɔ Presbyterian Secondary School a ɛwɔ Odumase Krobo, ma no konyaa abodin krataa a ɛne Cambrdge School Certificate. Ɔtoaa so koo sukuu a ɛne Fourah Bay College ,a ɛwɔ Sierra Leone  wɔ afe 1948 nanso ofirii hɔ wɔ afe 1949 mu bɛsen kɔɔ suapɔn a ɛne Kings College London University. Ɔde n’adesua no baa awie wɔ afe 1954 ma no nyaa abodin krataa wɔ mmaranim ho, na wɔfrɛɛ no kaa Abrokyire mmarainimkuo a ɛne English Bar wɔ Gray’s Inn , afe 1956. Wɔfrɛɛ no kaa Ghana mmaranikuo a ɛne Ghana bar no ho wɔ saa afe no ara mu na ohyɛɛ ase wɔ La Chambers se Lɔyani kumaa. Ɔhyɛɛ ɔno anakasa lɔya adwuma ase wɔ afe 1956 na ɔkɔɔ so yɛɛ adwuma sɛ ankorɛnkorɛ kosii sɛ wɔpaw no sɛ mmarahyɛ baguani wɔ December saa afe no are mu ma no kogyinaa wɔ Tafo abatoɔ mpɛsoa so.

== Amanyɔkuo ==
Na kwaku Boateng yɛ amanyokuo Conventions Peoples Party no mu ni na ɔsoom wɔ asoe pii wɔ Nkruma aban mu.  Na ɔyɛ soafo a ɔhwɛ nkitahodie so na wɔ afe 1961 mu no, ɔbɛyɛɛ soafo a ɔhwɛ afisɛm so. Na ɔyɛ Soafo a ɔhwɛ nhomasua so wɔ Nkruma aban mu wo afe 1964'''.'''

== Asuotwa ==
Wɔ February afe 1966 mu bre a abantuguo a National Liberation Council ne kofabae no bae no, ɔne afoforo a wɔsoom wɔ Nkruma aban ase no dwane firii ɔman no mu. ɔne N’abusuafo kɔɔ United Kingdom.

== Nnwuma afoforo ==
Bre a ɔyɛ soafo a ɔhwɛ nhomasua so no, obue adwumakuo bi ɛne Bible House a adwuma no asoe ne Bible Society of [[Ghana]] wɔ Nkuruma din mu wɔ afe 1965.  Na ɔyɛ sikasohwɛfo wɔ Bible Society of Ghan kosii sɛ owui. ɛde kɔ n’amanyɔsɛm aweie no, Boateng bɛyɛɛ asɛmpakafo.

== Abusua ==
Paul Boateng a oyɛ Brtish amanyoni, a ɔyɛ mmarahyɛ baguani ma Brent South firi afe 1987 kosii 2005 yɛ ne ba. Kwaku Boateng yere, Owura yere Eleanor Boateng a ɔyɛ Scottish. Ne nua barima Andrew Boateng wɔ New York, Francis Boateng a ɔyɛ polisi wɔ Los Angelis. Wɔ afe 1950 mu no, 1950 mu no, Kwaku Boateng ne abeawaa bi woo aberimaa a ne din de Isaac Boateng.

== Owuo ==
Kwaku Boateng wuu wo May da a edikan afe 2006 wɔ beae bi a ɛne Paul’s home a ɛwɔ Cape Town, South Africa bre a w’adi mfie 80

== Nkekaho ==
{{Reflist}}
