{{Dialect|}}

'''Kofi Baako''' yɛ kane Ghanani agodifo, ɔkyerɛkyerɛni ne amanyɔni. ɔsoom sɛ soafo a ɔhwɛ ahobanbɔ so wɔ Nkruma aban ase wɔ Ghana adehyeman a edikan no ase kosii afe 1966 bre a wotuu aban no gui. ɔsoom sɛ soafo wɔ asoe pii wɔ bre a na Conventions Peoples Party aban wɔ so no.

== Ne mmɔfrase bne Nhomasua ==
Na kofi Baako papa yɛ ɔkyerɛkyerɛfo. ɔmaa Kofi hyɛɛ sukuu ase bre a na w’adi mfie nsia . Owie mfitiase sukuu a ɛne Roman Catholic school wɔ ne kuro mu a ɛyɛ Saltpond no, ɔtoaa so kɔɔ ntoaso sukuu a ɛde St.Augustine’s College, Cape Coast.

== Nnwuma ne Amanyɔsɛm ==
Baako bɛyɛɛ  okyerɛkyerɛni na akyiri, ɔbɛyɛɛ aban krakye. Kwame Nkrumah kasa ahorɔw a ɔkeka fa Ghana fahodie ho no kanyaa no. Eyi maa no kyerɛw ɔkasa ‘’ ɔtan a me wɔ ma nhyɛsoɔ aban” na eyi maa woyii no adi wɔ n’adwuma mu. Ohyiaa Nkrumah akyire na ɔyɛɛ no koowaa krataa mu samufoɔ wɔ adwumkuo a ɛne Daily Mail a ɛwɔ Cape Coast no bre a na w’adi mfie 20. ɔkasa foforo ɔkyerɛw bre a ɔwɔ Daily Mail no ne ‘’ Yehia Fahodie”. Eyi maa aborɔfo aban a ɛwɔ so saa bere no de no too afiase. Nkrumah ne akandifo a wodi Convention Peoples Party no anim nso yɛ nea a wɔkyeree wɔn guu afiase kaa ne ho. Nnipa a wɔde wɔn guu afiase no mu binom bɛyɛɛ asaofo wɔ Nkruma aban mu.

Wɔpw Kofi Baako sɛ mmarahyɛ baguani a ogyina hɔ ma Saltpond a ɛwɔ Mfinfin Mantam mu wɔ Ghana. Kwame Nkrumah paw no sɛ ɔman Soafo wɔ n’aban mu ansa wonyaa fahodie. ɔtoa n’adwuma so wɔ asoe ahorɔw pii wɔ nkruma aban no. Wɔ aban no ahyɛase no, wodikan paw no sɛ soafo a onni asoe ansa na wɔpaw no sɛ Soafo a ɔhwɛ amaneɛbo  ne dawurobɔ so wɔ August afe 1957, na eyi maa no bɛyɛɛ soafo a osua koraa [[Ghana]] ne aman a ɛyɛ Commonwealth of Nations no mu nyinaa. Wɔpaw no bere a na w’adi mfie 29.

Baako soom sɛ soafo a ɔhwɛ Ahobanbɔ so firi September afe 1961 kosii afe 1966 mu

== Nnwuma foforo ==
Wɔhyɛɛ no anuonyam esiane sɛ na ɔyɛ ɔbi a ɔbɔ ne ho mmɔden agodie mu na ɔyɛ ɔbi a odi akotene wɔ Bɔɔlbɔ ne Cricket mu, na ɔyɛ ɔman no nkunimdifo wɔ agodie a ɛne Table Tenis

== Abuasua ==
Baako woo mmɔfra miensah. Wɔn mu baako ne Kwaku Baako Jnr a ɔyɛ nsɛmkyerɛwni ne koowaa krataa mu samufoɔ wɔ koowaa krataaa ɛne ''Daily Crusading Guide Newspaper''

== Nkekaho ==
{{Reflist}}
