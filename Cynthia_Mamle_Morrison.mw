
'''Cynthia Mamle Morrison''' (wɔ woo no January da a ɛtɔ so 17, afe 1964) yɛ Ghanani amanyɔni ne amnyɔkuo New Partriotic Party mu ni. Ɔyɛ mmarahyɛ baguani a ogyina Agona Atɔe mpɛsua so. Wɔ August da ɛtɔ so 9, afe 2018 mu no, ɔman panyin Nana Akuffo-Addo paw no sɛ Suafo a ɔda bobeasu, mmɔfra ne yiyedie asoe so.

== Ne mmɔfrase ne nhomasua ==
Wɔ woo Cynthia Morrson wɔ August da ɛtɔ so 17, afe 1964 mu wɔ Elmina a ɛwɔ Mfinfin Mantam mu. Onyaa adekyerɛ abodin krataa firii sukuu a ɛne Maria Montessori Training school wɔ afe 1992. Ɔsan nso kuraa abodin krataa wɔ nnuane yɛ ho.

== N'asetena mu nsem ==
Ɔyɛ ɔbaa warefo a ne ho kafo ne Herbert Morrison, na okura mmɔfra nsɔn. Ɔye Kristoni

== Adɔe ==
Bre a na ɔredi ne mfihyia 52 awoda no, Cynthia Morrison kɔ kyekyɛɛ abuboafo hyɛn, anifuraefo nnua a ɛboa ma wotumi hunu kwan  ne nnadeɛ a abuboafo tumi de nantew'''.'''

== Amanyɔsɛm ==
Cynthia Morrison sii akan wɔ mmarahyɛ bagua abatoɔ akansie ma no dii nkunim wɔ New Partriotic Party amanyokuon no din mu wɔ Agona Atɔe a ɛwɔ Mfinfin Mantam mu. Odii saa nkonim no wɔ afe 2016 abatoɔ a ɛkɔɔ so wɔ [[Ghana]]. Afoforo mienu a ɔne wɔn si akan no ne Charlse Oben-Inkoom a ogyinaa wɔ amanyɔkuo National Democratic Party din mu, ne Evans Idan Coffie a ogyina wɔ Convebtiosn Peoples Party amanyɔkuo no mu wɔ afe 2016. Cynthia nyaa mma a ne dodoɔ yɛ 56,878 no mu 32,770 a egyina hɔ ma ɔha mu nkyekyɛm 58.03 de dii nkunim
